\section{Tumori benigni cartilaginei}

\subsection{Encondroma solitario}

Neoplasia caratterizzata dalla formazione di cartilagine matura all'interno dell'osso e di solito localizzata in corrispondenza delle \textbf{metafisi} delle ossa lunghe.

È generalmente \textbf{asintomatica} ed è più frequente tra i 15 e 50 anni.

La diagnosi è una diagnosi radiografica occasionale.

Come primo segno l'encondroma può dare delle \emph{fratture patologiche} soprattutto a livello delle mani, dei metacarpi, delle falangi.

Dal punto di vista \textbf{radiografico} abbiamo delle zone di lisi, ossia delle zone osteolitiche con dei punti radio opachi all'interno.

Il \textbf{trattamento} di solito può essere nullo, ma nel momento in cui la neoplasia provoca fastidio o si associa a delle fratture patologiche si può procedere con courrettage chirurghico (ossia una pulizia del focolaio encondromatoso) e poi borraggio (ossia si va a mettere in questo ``buco'' osso autologo o innesto osseo da cadavere).

\begin{figure}[!ht]
\centering
\includegraphics[width=0.4\textwidth]{011/image1.jpeg}
\end{figure}

Qui vediamo un esempio di encondroma in cui è visibile una zona punteggiata da piccole calcificazioni all'interno della metafisi distale del femore. L'aspetto benigno sta nel fatto che è localizzata all'interno dell'osso, le corticali sono indenni, non c'è stata espansione e non ci sono dei segni nella zona periostale attorno alla corticale ossea (che potrebbero far pensare ad una neoplasia maligna).

\subsection{Encondroma Multiplo (malattia di Ollier)}

Oltre a singolo l'encondroma può essere \textbf{multiplo} e in questo caso corrisponde ad una malattia ereditaria che prende il nome di malattia di Ollier.

Questa forma può avere un'evoluzione maligna e perciò una trasformazione di questi encondromi benigni in \textbf{condrosarcomi}.

I pazienti che presentano la malattia di Ollier devono quindi essere seguiti nel tempo per la possibile degenerazione sarcomatosa.

\subsection{Esostosi}

È una \textbf{protrusione} dell'osso ricoperta da cartilagine che può esistere in forma solitaria o multipla. Generalmente compare tra i 10 e 12 anni di età.

I \textbf{sintomi} sono scarsi, quasi assenti. A volte sono legati alla sporgenza dell'osso; ad esempio una esostosi a livello della testa del perone può portare ad una compressione del nervo sciatico esterno e dare dolore. Le sporgenze possono essere palpate a livello dell'estremità
metafisarie.

Qualora diano fastidio o creino inestetismi si possono rimuovere \textbf{chirurgicamente} a livello della base. Come prima cosa si isolano le strutture che passano attorno all'esostosi, poi con una sega, un colpo di scalpello alla base, l'esostosi viene eliminata.

\begin{figure}[!ht]
\centering
\includegraphics[width=0.4\textwidth]{011/image2.jpeg}
\end{figure}

In questo caso vediamo una esostosi solitaria a livello della testa del perone.

\section{Tumori maligni cartilaginei}

\subsection{Condrosarcoma}

È un tumore particolarmente aggressivo che può portare a metastasi a distanza.

Può avere una duplice \textbf{origine}:
\begin{itemize}
\item[1.] Centrale, più frequentemente. Le cellule maligne cartilaginee originano all'interno dell'osso, tipicamente nell'adulto.
\item[2.] Periferica, più raramente. L'esostosi singola o multipla può andare incontro ad una trasformazione condrosarcomatosa in forma periferica.
\end{itemize}
Causa un \textbf{dolore} profondo, sordo, continuo, ma non acuto. L'evoluzione è lenta.

Il \textbf{trattamento} di solito è chirurgico con un'asportazione della neoplasia ampia, a volte preceduta, ma soprattutto seguita da chemioterapia e radioterapia.
\\\\
Il Prof. mostra un condrosarcoma dell'estremità prossimale del femore in cui si vede una lisi quasi sepimentata con delle calcificazioni all'interno della struttura ossea. Vi è interessamento calcifico dei tessuti molli periarticolari.

Oltre alla clinica, alla \textbf{radiografia} e alla \textbf{risonanza magnetica} con mezzo di contrasto si fa riferimento all'\textbf{istologia} (anche quella intraoperatoria a freddo) per determinare la natura e la malignità della neoplasia.

\section{Altri tumori}

\subsection{Tumore Gigantocellulare}

Tumore abbastanza frequente, può colpire l'osso ma anche le strutture molli (es. guaine dei tendini a livello della mano).

È caratterizzato da un accumulo di cellule giganti, lo ritroviamo generalmente negli adulti in sede \textbf{epifisaria}.

A differenza del condrosarcoma questo tumore da una lisi moltiloculata dell'osso interessato senza reazione periostale.

Viene utilizzato un \textbf{trattamento} chirurgico, bisogna esportare la massa, pulire bene il tutto perché le possibilità di recidive esistono in maniera importante.

È un tumore benigno a grossa \textbf{invasività} locale.

\subsection{Sarcoma di Ewing}

Tumore molto aggressivo, maligno, generalmente di età adolescenziale che a differenza dell'osteosarcoma e condrosarcoma tende a colpire la \textbf{diafisi} delle ossa lunghe.

Può essere associato a febbre e malessere.

È necessario fare diagnosi differenziale con l'osteomielite acuta ematogena.

La \textbf{terapia} è una chemioterapia preoperatoria anche in questo caso associata ad una chirurgia abbastanza aggressiva con una resezione ampia.

Tipica è la reazione periostale a bulbo di cipolla dal punto di vista radiografico e della risonanza magnetica (è una reazione della corticale che si ispessisce e dà questo aspetto).

\section{Tumori Metastatici}

Tumori anche più frequenti delle neoplasie primitive.

Sono per definizione la localizzazione secondaria di un tumore primitivo.

Possono esistere diverse \textbf{forme}:

\begin{itemize}
\item
  \emph{\textbf{forme litiche}}: tipico del carcinoma della tiroide, del colon retto, renale associate ad un aumento della calcemia e ad un eccessiva calciuria e idrossiprolinuria.
\item
  \emph{\textbf{forme osteoaddensanti}}: tipiche invece del carcinoma della prostata e caratterizzate da un aumento della fosfatasi alcalina.
\item
  \emph{\textbf{forme miste}}: determinate a livello osseo dal carcinoma della mammella. Sono forme osteolitiche e addensanti.
\end{itemize}

Anche in questo caso il \textbf{dolore} è cronico, sordo, continuo, non acuto.

A volte si estrinsecano con una frattura patologica.

\subsubsection{Trattamento}

La \textbf{terapia} solitamente è multidisciplinare.

In linea di massima, se la metastasi è unica con una buona prognosi quod vitam si può fare un trattamento di \textbf{eradicazione}, ossia un'asportazione della metastasi e sostituzione del segmento osseo che è
stato metastatizzato con una protesi.

Se le metastasi sono multiple con prognosi quod vitam non
particolarmente alta allora non si fanno eradicazioni, ma si possono fare degli \textbf{inchiodamenti preventivi} per evitare fratture patologiche e ci si affida ad una radioterapia o chemioterapica associata.

\begin{figure}[!ht]
\centering
\includegraphics[width=0.4\textwidth]{011/image3.jpeg}
\end{figure}

Carcinoma prostatico con metastasi osteoaddensante in corrispondenza di una vertebra cervicale bassa.

\begin{figure}[!ht]
\centering
\includegraphics[width=0.4\textwidth]{011/image4.jpeg}
\end{figure}

Carcinoma renale con osteolisi a tutto il bacino e zona trocanterica: metastasi osteolitica.

\begin{figure}[!ht]
\centering
\includegraphics[width=0.4\textwidth]{011/image5.jpeg}
\end{figure}

Carcinoma mammario misto addensante osteolitico, addensante osteolitico.
