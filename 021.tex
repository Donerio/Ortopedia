\section{Introduzione alla medicina fisica e riabilitativa}

La medicina riabilitativa è una branca ampia che abbraccia tutte le altre branche perché purtroppo non esiste una specialità, o ce ne sono davvero poche, che non presupponga una trattamento rieducativo. Basti pensare alla chirurgia toracica, alla chirurgia addominale, alla
chirurgia bariatrica, alla chirurgia vascolare, alla neurochirurgia dove c'è una fetta importante di pazienti che occorre gestire con un trattamento riabilitativo adeguato. Nella maggior parte dei casi si tratta di \emph{pazienti con patologie neurologiche} o \emph{patologie traumatiche con o senza esiti neurologici}. Ogni volta che siamo di fronte ad un soggetto (sia per patologie del locomotore, sia per
patologie in ambito neurologico) per il fisiatra è fondamentale fare una valutazione ossia un bilancio accurato perché occorre definire quanto quella patologia ha contribuito a ridurre l'autonomia del soggetto e la
sua qualità della vita. Ci possono essere delle situazioni particolari in cui entrano in gioco altre componenti che oltre ad essere fondamentali per la patologia in sé, possono creare delle sovrapposizioni. Infine dobbiamo partire dal presupposto che il soggetto che ha una lesione di tipo traumatico potrebbe avere già delle patologie
di base (comorbilità) che possono condizionare l'approccio terapeutico.
\emph{Occorre quindi avere le idee chiare e conoscere la situazione di quel soggetto, come si comporta, la sua situazione prima dell'evento morboso, la situazione al momento e quali sono gli obiettivi da raggiungere}. Per fare questo si seguono degli schemi:

\begin{itemize}
\item
  \textbf{Bilancio della lesione:} sovrapposizioni, co-morbilità per chiarire bene il quadro complessivo
\item
  \textbf{Bilancio della funzione} che quella lesione ha ridotto, di quanto l'ha ridotta e fino a che punto l'ha ridotta. Se un soggetto ha una riduzione delle capacità di eseguire delle attività quotidiane bisogna valutare se questa capacità potrà essere reintegrata con trattamento riabilitativo o eventualmente chirurgico. Se non sarà possibile, ci saranno degli esiti che dovranno essere compensati. Questo vale per l'ambito ortopedico, ma a maggior ragione per quello neurologico.
\item
  \textbf{Bilancio situazione.} È molto importante avere presente la situazione del soggetto \emph{perché rappresenta la prospettiva di recupero che ha un individuo in quel momento.} A tal proposito il prof ricorda che attualmente ci sono molte indicazioni per il trattamento di alcune patologie. In Emilia Romagna ad esempio ci sono indicazioni precise per trattare in maniera ottimale la patologia traumatica degli arti inferiori e in particolare nel paziente anziano. Per quest'ultimo ci sono delle indicazioni per il trattamento della frattura del femore. Questa è un'indicazione importante data dalla regione e presuppone un certo percorso e la messa in moto di numerose risorse. La frattura di femore può essere gestita in maniera chirurgica o meno e questo cambia il percorso e le conseguenze terapeutiche. Sono stati identificati dei settings riabilitativi per i diversi pazienti in relazione alle loro caratteristiche: un soggetto con date caratteristiche potrà fare un dato percorso, un altro ne può fare uno differente e per esempio un altro non potrà fare nessun percorso perché non risponde a determinati requisiti.
\end{itemize}

\subsection{Bilancio della lesione}

Bisogna prendere in esame vari parametri tra i quali:

\begin{itemize}
\item
  Il \textbf{\emph{Dolore}} il quale è dotato di un'ampia variabilità sia individuale sia legata alla patologia. \emph{Valutare il dolore correttamente e conoscere il tipo di dolore che affligge il paziente può permettere di orientarci da un punto di vista terapeutico.} I parametri presi in esame per l'analisi del dolore sono:

\begin{itemize}
\item
  \textbf{Intensità del dolore.} L'ideale sarebbe quindi poterlo quantificare e lo si fa usando delle scale per il dolore. La scala più semplice è la \textbf{scala visuo-analogica} che sfrutta una scala graduata da 1 a 10 o da 0 a 100 con la millimetrata e il paziente segna il livello di intensità percepita del suo dolore. \emph{Non deve stupire che ci si concentri sull'intensità percepita piuttosto che effettiva perché questo parametro può fare la differenza nella valutazione complessiva del paziente}. Ad esempio tantissimi pazienti che arrivano in ambulatorio con lombalgie croniche sono soggetti depressi e che hanno somatizzato questo aspetto con una conseguente soglia del dolore ridotta.
\item
  \textbf{Momento di insorgenza del dolore}
\item
  \textbf{Fattore/i scatenanti il dolore}: cosa ha provocato questa sintomatologia dolorosa?
\item
  \textbf{Il ritmo circadiano:} bisogna valutare se e come il dolore si presenta durante l'arco della giornata. A tal proposito il prof ricorda che i cortisonici di solito sono da utilizzare al mattina, ma adesso c'è un nuovo farmaco di questa classe simile al prednisolone però con dosaggio nettamente più basso, che agisce in maniera diversa e viene somministrato di sera e non la mattina come di solito. Questo perché si è compreso che molte patologie sono debilitanti soprattutto al mattino quindi è cambiato l'approccio anche in termini di somministrazione del farmaco.
\item
  \textbf{Sede e irradiazione}
\item
  \textbf{Tipo di dolore:} \emph{può essere un dolore di tipo meccanico oppure no, può accentuarsi con il movimento e attenuarsi con il riposo, può manifestarsi di giorno oppure di notte perciò è importante differenziare tra:}

\begin{itemize}
\item
  \textbf{Dolore meccanico} che in quanto tale insorge con il movimento e cessa con il riposo. In questo caso avremo certe indicazioni sul tipo di approccio farmacologico da mettere in atto: sarà necessaria una terapia farmacologica di tipo analgesica
\item
  \textbf{Dolore neuropatico} che spesso è notturno e insorge in maniera casuale e non cessa con il riposo, ma dà la sensazione che si attenui con riprese. In questo caso non si ricorrerà ad una terapia analgesica bensì anti-infiammatoria usando FANS. A tal proposito ci sono degli approcci moderni che arrivano dagli USA e che promettono di essere più efficaci dell'approccio standard. È prevista l'associazione analgesico-FANS: esistono delle formulazione al giorno d'oggi che combinano entrambi i principi attivi. Ricordare a tal proposito che uno degli obiettivi è importante mettere il proprio paziente in condizioni di avere meno fastidio possibile e più possibilità di approccio in termini di fisioterapia. Come esempio consideriamo il caso di una una signora anziana di ottant'anni magari con un po' di demenza e già in terapia per altre patologie. La signora in questione viene operata d'urgenza per una frattura del femore con inserimento di un chiodo. La paziente lamenta dolore e se non vado a valutare la componente dolorosa, non riuscirò a metterla in carico e farla camminare precocemente così da permetterle di recuperare le attività di ogni giorno. Quest'ultimo diventa un problema ed è fondamentale. Oltre alla terapia farmacologica \emph{ricordiamo che c'è anche quella strumentale} che in certi contesti è utile in termini di trattamento del dolore. È l'unica terapia ancora oggi riconosciuta a livello internazionale ed è stata inserita nel protocollo per esempio della lombalgia che colpisce l'85\% della popolazione. \emph{Il dolore va trattato con attenzione e saputo gestire anche con approcci diversi nelle varie situazioni.}
\end{itemize}

\item
  Bisogna valutare la presenza di \textbf{flogosi}. Di solito la individuiamo grazie agli \emph{indici ematici} oppure a \emph{livello locale} attraverso un esame obiettivo: una cicatrice chirurgica può dare flogosi locale perché l'intervento ha creato delle zone di passaggio e si può quindi creare una zona locale di infiammazione. Si può avere anche un versamento o altre varie situazioni che vanno gestite. Se c'è flogosi locale la terapia rieducativa strumentale è controindicata: \emph{è una delle controindicazione assoluta in caso di flogosi acuta mentre quando è subacuta si può agire. Solo in rari casi si può agire in fase acuta. }
\end{itemize}

Il dolore è sicuramente il parametro fondamentale da valutare in ogni situazione però se ho una patologia che interessa un organo o un apparato sarà necessario approfondire ulteriori aspetti:

\item
  L'\textbf{\emph{Articolarità}:} devo valutare il movimento residuo in quella situazione \emph{per avere un quadro dell'ampiezza dei movimenti e della possibilità di effettuare movimenti di fisioterapia su quell'articolazione}. Se interessa gli arti devo \emph{comparare} il movimento di un arto con il \emph{controlaterale} ed infine \emph{misurare i gradi di escursione articolare} con il goniometro che è uno strumento di uso quotidiano per l'ortopedico.
\item
  Lo \textbf{\emph{stato della muscolatura}:} alcune volte i pazienti sono mobilizzati a letto e questo vale soprattutto per gli anziani.
  Esiste una sindrome detta da immobilizzazione che è molto importante e va gestita, trattata, ma possibilmente evitata cercando di non allettare troppo a lungo un paziente. Lo stato della muscolatura si valuta con manovre contro resistenza per misurare la forza di quel muscolo e ci sono delle scale da 0 a 5 per stimare la \emph{forza}, la \emph{consistenza} e il \emph{tono muscolare} (se è per esempio ipotonico). Una possibile situazione è quella di un paziente allettato per politrauma che è stato in rianimazione ed è immobile: ha i muscoli rigidi, contratti, retratti. Questi dovrà essere mosso prima passivamente in rianimazione e in seguito, quando esce dalla rianimazione, bisognerà farlo muovere attivamente. Dopo dovrà eventualmente essere sottoposto ad intervento chirurgico.
\item
  \textbf{\emph{Deformità}:} un trauma può dare deformità locale che può ridurre alcune attività. Bisogna valutarle in maniera attenta in quanto quel soggetto in futuro potrà dover usare un supporto, un tutore.
\item
  \textbf{\emph{Stato della cute}:} deve essere integra, non avere soluzioni di continuità e non deve avere flogosi locale soprattutto se vado ad utilizzare delle terapie strumentali contro il dolore come la TENS. TENS sta per \emph{Neuro Stimolazione Elettrica Transcutanea} ed ha un buon effetto analgesico: in alcuni centri di politraumi sono stati introdotti lettini che conducono deboli correnti elettriche per dare effetto analgesico e per stimolare e aumentare la propriocezione del soggetto.
\end{itemize}

\subsection{Bilancio Funzionale}

\emph{Deve essere distinto tra funzione dell'arto superiore e funzione dell'arto inferiore}

\begin{itemize}
\item
  Per l\textbf{'\emph{arto inferiore }}il progetto deve essere rivolto alla \textbf{ripresa della deambulazione spontanea}, naturale. A tal fine devo valutare se il soggetto riesce a controllare il tronco perché il presupposto per la verticalizzazione, ossia il passaggio dalla posizione seduta a quella in piedi, è controllare il tronco.

Per farlo devo mettere il paziente seduto. Se però lo metto su una sedia, è difficile accertarsi che il controllo del tronco ci sia a meno che non sia del tutto deafferentato; perciò lo metto seduto con le gambe
fuori dal letto e le mani di fianco. \emph{Se non ha oscillazioni, antero pulsioni, latero pulsioni (destra\textbackslash{}sinistra) o
retropulsioni allora c'è un controllo sul tronco e una buona possibilità che riesca a rimanere in piedi.}

Dopodiché per verticalizzare il soggetto devo tener conto di alcuni
parametri:

\begin{itemize}
\item
  \emph{Pressione},
\item
  \emph{Emoglobina}: se un soggetto ha un trauma o ha subito un intervento e perde 2.5 di Hb ha buone possibilità di avere crisi ipotensive
\item
  La \emph{frequenza cardiaca}: se è anziano e ha delle problematiche, devo valutare la frequenza da seduto e nel passaggio in posizione verticale
\item
  \emph{La respirazione}
\item
  Gli \emph{atti respiratori}
\item
  Per alcuni pazienti si guarda anche \emph{la frazione di eiezione ventricolare}. Consideriamo il caso di un paziente al quale deve essere messa una protesi dopo amputazione e questa protesa aumenta la forza del tendine del 25\% e anche il consumo di ossigeno. Se il soggetto è dispnoico, quella protesi non la userà mai. Perché appena camminerà con la protesi andrà subito in dispnea severa. Vanno perciò considerati molti piccoli aspetti.
\end{itemize}

\item
  Per l'arto \textbf{\emph{superiore}} consideriamo:

\begin{itemize}
\item
  La \emph{prensione} per quanto riguarda la mano
\item
  La \emph{forza di presa} o pina
\item
  Riconoscimento della \emph{posizione dell'articolazione nello spazio}
\item
  La \emph{capacità di eseguire movimenti}
\item
  \emph{Il \emph{senso cinestesico} ovvero il senso della posizione nello spazio}
\item
  \emph{\emph{Limiti di movimento sui piani articolari ad esempio per l'articolazione scapolo-omerale}}
\end{itemize}
\end{itemize}


\subsection{Bilancio della situazione}

\emph{Una volta trattato, il soggetto deve poter riprendere le normali attività quotidiane e lavorative.} Dobbiamo perciò valutare l'handicap e nello specifico i seguenti parametri
\begin{itemize}
\item \textbf{Cosa faceva prima dell'evento}
\item
  \textbf{Contesto familiare:} è stato dimostrato che quando il soggetto è motivato e i familiari sono disponibili, c'è una gestione ottimale del paziente. \emph{Diversi studi hanno evidenziato che i famigliari che riescono a far eseguire al paziente movimenti illustrati precedentemente da un professionista, gli permettono un recupero migliore.} C'è attualmente una grande attenzione al care giver
\item
  \textbf{Attività quotidiane}: se riusciva a fare tutti gli atti quotidiani
\item
  \textbf{Attività nel tempo libero}
\item
  \textbf{Attività professionali}
\end{itemize}


\subsection{Tecniche di rieducazione}

\emph{Dopo aver effettuato questi bilanci, possiamo mettere giù un \textbf{\emph{programma riabilitativo}} ponendoci degli obiettivi da raggiungere e rispettare, allo scopo di correggere la funzione e raggiungere la condizione pre-patologia e laddove questo non sia
possibile, dobbiamo cercare di compensare quella funzione danneggiata.}
Bisogna dunque:

\begin{itemize}
\item
  \textbf{Recuperare la funzione} ovvero \textbf{\emph{restituzione completa}}
\end{itemize}

\begin{quote}
Oppure
\end{quote}

\begin{itemize}
\item
  \textbf{Compensare la funzione} quindi \textbf{\emph{non ho raggiunto l'obiettivo del recupero completo}}, ma ci sono degli esiti e scopo del fisioterapia è quello di mettere il paziente nelle condizione di \textbf{\emph{migliorare}} (perché non è possibile il recupero) \textbf{\emph{certe situazioni}}
\end{itemize}

Riguardo quest'ultimo punto c'è una branca gestita dai terapisti precisamente dai \emph{terapisti} \emph{\emph{occupazionali}} che seguono il paziente per far sì che possa attendere agli atti di vita quotidiana: se il paziente a delle limitazioni per cui non riesce a
preparare il caffè con la macchinetta a mattina, allora cercheranno insieme al paziente di mettere a punto delle strategie utili per farlo in maniere ottimale e continuare a farlo.

Una volta raggiunto l'obbiettivo devo \textbf{mantenere quel risultato a lungo termine} ed evitare \textbf{una recidiva} laddove ci siano situazioni che possano recidivare.

La rieducazione e riabilitazione comprendono varie tecniche: nel caso della rieducazione respiratoria, si insegnano ai pazienti i movimenti per migliorare l'afflusso venoso o fare in modo che siano accelerati i
processi riparativi.

Le tecniche di rieducazione più utilizzate sono:

\begin{itemize}
\item
  \textbf{Kinesiterapia;}
\item
  \textbf{Ergoterapia;}
\item
  \textbf{Mezzi fisic}i che sono le \textbf{terapie strumentali}. Prima non c'erano quasi, si usava per esempio un mattone refrattario scaldato avvolto in un panno e poi appoggiato per fare la termoterapia: fondamentalmente funzionava quanto le macchine usate oggi però non c'erano indicazioni su quanto, come e quando metterlo
\end{itemize}

\subsection{Kinesiterapia}

Può essere:

\begin{itemize}
\item
  \textbf{Passiva}: se eseguita dal tecnico
\item
  \textbf{Attiva assistita}: il paziente esegue il movimento con supervisione del fisioterapista
\item
  \textbf{Attiva:} cioè il fisioterapista dà un programma che il paziente esegue tranquillamente e dopo il fisioterapista farà delle valutazioni
\end{itemize}

Per ogni tipo di patologia riscontrata il fisioterapista è inoltre tenuto a fare una \textbf{valutazione di base}. Ci sono diverse scale di valutazione per le varie patologie e in ambito ortopedico sono fondamentali anche se sono soggettive però servono in quanto danno un'idea della situazione, Sono utilizzate per una \textbf{valutazione di
base}, \textbf{seguire nel tempo l'evoluzione del programma}, \textbf{se questo sta effettivamente funzionando}.

\emph{Sono inclusi in questa categoria anche:}

\begin{itemize}
\item
  \textbf{La massoterapia (massaggio)}: terapia manuale eseguita dal massoterapista, è classificata come kinesiterapia passiva. È utilizzata anche per preparare alla kinesiterapia, in quanto il massaggio è molto efficace nel predisporre al meglio un'articolazione al movimento, dato il suo effetto vasodilatatorio.
\item
  \textbf{Le rieducazione posturale globale} che è classificabile come una tecnica di kinesiterapia attiva e assistita. Il pilates rientra nella rieducazione posturale: sicuramente non eccelsa e con dei limiti, ma era nata con l'idea di prendere tecniche di riabilitazione e gestirle in maniera più semplice in palestra, usando il controllo di muscolatura e della respirazione
\end{itemize}

Ci sono inoltre \emph{\textbf{tecniche Kinesiterapiche particolari}:}

\begin{itemize}
\item
  \textbf{Tecniche KABAT}: tecnica di facilitazione neuromuscolare di tipo propriocettiva in cui il movimento è facilitato stimolando i propriocettori.
\item
  \textbf{Rieducazione propriocettiva}: è fondamentale nel caso di articolazioni e tendini e di alcune situazioni a livello dell'osso in cui ci sono propriocettori. Questi propriocettori sono importanti per definire la posizione nello spazio di quell'articolazione ovvero il senso cinestetico. Ci sono alcuni tipi di intervento che riducono la propriocezione (interventi di ricostruzione di legamenti della caviglia, di inserzione di protesi d' anca, di ginocchio, di spalla o anche interventi per la cuffia dei rotatori) e con tale tecnica si tenta di recuperare questa forma di sensibilità. \emph{Nella kinesiterapia di base si utilizzano delle pedane tonde o quadrate (tavolette di Freeman) per mettere il soggetto in una condizione di instabilità, allo scopo di determinare contrazioni muscolari riflesse in seguito a stimolazioni propriocettive.}
\item
  \textbf{Idrokinesiterapia}: è una tecnica importante, utilizzata in molte situazioni soprattutto in quelle fasi in cui soggetto non deve caricare. Si sfrutta il galleggiamento per far eseguire dei movimenti che a secco il paziente non riuscirebbe a gestire e a fare. Può essere eseguita a partire dal galleggiamento fino all' immersione graduata perché in base al grado di immersione posso ridurre la forza peso di quel soggetto
\end{itemize}

\subsection{Agenti fisici (terapie strumentali)}

Questi sono utilizzati a seconda dell'effetto che voglio ottenere:

\begin{itemize}
\item
  \textbf{Agenti termic}i (crioterapia-termoterapia). La crioterapia e la termoterapia lavorano solo parzialmente in modo diverso! Bisogna considerare che con la crioterapia, l'effetto di vasocostrizione è solo temporaneo perché dopo interviene una vasodilatazione profonda per cui l'effetto è paragonabile all'applicazione di calore. Se volessi un effetto diverso, potrei usare il freddo in maniera intermittente, ma mai continua: il freddo usato in maniera prolungata produce desensibilizzazione cutanea e in certe situazioni viene proprio adoperato per tale ragione
\item
  \textbf{Agenti vibratori} (ultrasuoni, onde d'urto);
\item
  \textbf{Elettroterapia} (ionizzazione) che comprende:
  \begin{itemize}
\item
  \emph{Correnti elettriche a bassa frequenza:} antalgico
\item
  Correnti elettriche \emph{a media frequenza}: eccito motorie
\item
  Correnti elettriche \emph{ad alta frequenza}: il radar che non si usa più mentre più usata è la diatermia o ipertermia endogena che dà la possibilità di ottenere un riscaldamento profondo invece con un apparecchio che scalda la cute, si tratta di termoterapia esogena. Ad oggi esistono elettroterapie di stimolazioni sia del muscolo normale sia del muscolo parzialmente o totalmente denervato
\end{itemize}
\item
  \textbf{Laser} che può essere considerato come una forma di termoterapia
\item
  \textbf{Magnetoterapia:} è un po' a metà strada perché può essere prodotta da magneti naturali o da magneti artificiali con l'uso di un campo elettrico che a sua volta crea un campo magnetico. Quelli naturali hanno potenze altissime e sono applicati con risultati importanti
\end{itemize}

\subsection{Ergoterapia}

É la \textbf{\emph{terapia occupazionale}} o \textbf{\emph{``del movimento per il movimento'',}} si avvale di attività artigianali o ludiche per:

\begin{itemize}
\item
  \textbf{Migliorare una funzione che si è persa nel quadro di una rieducazione globale }
\item
  \textbf{Favorire la compensazione di funzioni deficitarie in conseguenza ad una patologia o ad un trauma}
\end{itemize}

Alcuni includono anche la \emph{meccanoterapia} nello stesso contesto dell'ergoterapia. La meccanoterapia è quella che si avvale dell'utilizzo di macchine (che sono le stesse che si trovano nelle palestre) per recuperare per esempio il tono muscolare o altro.

\subsection{Tutori e Ortesi}

Hanno una funzione di \textbf{prevenzione} o \textbf{correzione}. Le tutorizzazioni possono essere:

\begin{itemize}
\item
  \textbf{Statiche}
\item
  \textbf{Dinamiche} che hanno il vantaggio di consentire un determinato movimento di un'articolazione in maniera corretta o addirittura consente di compiere un movimento che il paziente da solo non è in grado di realizzare.
\end{itemize}

\emph{Vi sono numerosissimi tipi di tutori o ortesi realizzati con materiali termo modellati su uno stampo così da dare la possibilità di seguire in modo adeguato l'articolazione. Anche i plantari sono ortesi, utilizzati per dismetrie della colonna vertebrale, difetti di appoggio, metatarsalgie.}

\subsection{Prevenzione}

Recuperata la funzione bisogna attuare un \textbf{\emph{programma di prevenzione secondaria}} che \textbf{\emph{impedisca}} eventuali recidive. Bisogna quindi consigliare di fare attività che possano aiutare il paziente: un paziente con cervicalgia o lombalgia che ha
fatto varie terapie (farmacologiche e strumentali), deve aver acquisito conoscenze su come muoversi (garantire un certo grado di attività che però non sia iperattività), su cosa fare per mantenere il risultato ottenuto ed evitare così la recidiva.

Quindi è necessario:

\begin{itemize}
\item
  \textbf{Evitare determinati movimenti se c'è una limitazione di movimento} che non è stato del tutto recuperato
\item
  \textbf{Operare nelle migliori condizioni biomeccaniche} cioè utilizzare la leva migliore che viene richiesta per quel movimento
\item
  \textbf{Lottare contro l'infiammazione}
\item
  \textbf{Lottare contro il dolore }
\item
  \textbf{Lottare contro le limitazioni articolari}
\end{itemize}

Per esempio quando recupero il gomito se non si continuano a fare esercizi di mantenimento, si rischia poi di perdere irrimediabilmente qualche grado. Si tratta di una situazione problematica nei bambini e richiede molto lavoro infatti se non si esercitano, si possono trovare
con un gomito flesso che non si estende del tutto e perdono irreversibilmente il movimento di prono supinazione. Ovviamente sarà un fattore limitante per eventuali attività.

Oggi si lavora anche con la realtà virtuale: si usano degli schermi, il soggetto indossa una cuffia ed è in una modalità detta immersiva in cui viene simulato il movimento dell'articolazione e il paziente ha la sensazione che il suo arto posso entrare in quel movimento.

Il reinserimento sociale del soggetto è fondamentale e deve essere realizzato il prima possibile in base alle condizioni del paziente e bisogna fare in modo che sia perfetto. Questo si può realizzare solo facendo in modo che il paziente sia al centro di un percorso riabilitativo che presupponga l'intervento di vari specialisti: medico,
internista, fisiatra, psicologo e talvolta l'assistenza sociale perché alcuni soggetti sono soli e non hanno un'assistenza a domicilio.

Per concludere bisogna ricordare \textbf{che la lesione iniziale non può considerarsi guarita, se alla riparazione anatomica del danno non fa seguito un ottimale ripristino della funzione compromessa dall'evento morboso}. Il fisiatra deve:

\begin{itemize}
\item
  \emph{Stabilire i momenti e sequenze} (per esempio stabilendo un ciclo di sedute) \emph{della riabilitazione} cercando il miglior esito possibile.
\item
  \emph{Bisogna raggiungere la migliore evoluzione della cura rispettando l'anatomia, funzione e biomeccanica della struttura interessata. }
\end{itemize}
